Projekt Vybrané ukazatele péče v porodnicích ČR

V tomto projektu jsem zpracovala dataset Ústavu zdravotnických informací a statistiky ČR (ÚZIS ČR), který podává přehled o základních indikátorech péče v porodnících a nemocničních zařízení v České republice. Jelikož v původním datasetu chyběly geografické informace o obcích, okresech a krajích, v níž se dané zdravotnické instituce nachází, doplnila jsem jej o chybějící data z csv dokumentu Místa poskytování zdravotnických služeb, tedy otevřených dat z Národního registru poskytovatelů zdravotních služeb (NRPZS). Tím pádem jsem byla schopna report doplnit o údaje, které jsou klíčové - report má za cíl informovat nastávající rodičky o základních parametrech typu celkový počet porodů, počet císařských řezů, vaginálních porodů koncem pánevním a míry zásahů, tedy informacích, které mohou hrát důležitou roli při rozhodování ve výběru porodnice. 

Report obsahuje základní přehled nejdůležitějších indikátorů a taky detailní tabulku s možností dohledání jednotlivých hodnot. V poznámkách bylo nutno zmínit omezení datasetu a tím pádem i celého reportu, které spočívá ve vymezení jednotlivých parametrů bez širšího kontextu, jakým je například specifikum životního stylu v dané geografické oblasti, parita (tedy zda se jedná o prvorodičku či nikoliv), sociální a zdravotní úroveň, apod. Takový kontext může být do velké míry signifikantní. Nicméně pro základní a obecný přehled je report dostačující a je velkým přínosem v rozhodovacím procesu nastávajících rodičů.
